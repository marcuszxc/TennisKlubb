<!DOCTYPE html>

<head>
  <script src="javaScript.js"></script>
  <link rel="stylesheet" href="style.css" />
</head>

<body>
    <div>
      <h1>Vad är Tennis????</h1>
      <p>
        Tennis är en ursprungligen engelsk racketsport som spelas på rektangulär
        bana, från början utomhus och senare även inomhus. De spelande, som
        skiljs av ett nät, kan vara en mot en (singel) eller två mot två
        (dubbel), Spelet uppfanns 1873 av den brittiske majoren Walter Clopton
        Wingfield (1833-1912) med den gamla racketsporten real tennis som
        förebild. Spelet blev snabbt populärt och fick under 1880-talet stor
        spridning, främst inom den engelsktalande världen. Redan 1877 spelades
        det första mästerskapet i Wimbledon. Denna turnering räknas idag som den
        främsta av de fyra årliga så kallade Grand Slam-turneringarna, som
        utöver Wimbledon omfattar Australiska öppna, Franska öppna och US Open.
        Redan 1896 kom tennis med i olympiska programmet. Tennisspelets
        popularitet höll i sig och det utövas idag av miljontals spelare världen
        över. Intresset har förstärkts av att spelet på ett utmärkt sätt kan
        följas i regelbundna TV-sändningar. Även som handikappidrott har tennis
        blivit en framgång och spelas bland annat av rullstolsburna. Spelets
        regler, som fick sin form redan på 1870-talet, befästes 1924 och har
        sedan dess ändrats endast i mindre omfattning. År 1970 infördes så
        kallat tiebreak för att lättare kunna beräkna speltidens längd, till
        fördel för exempelvis TV-sändningarna med sina i förväg utlagda
        tidsramar. Tennisspelet har utvecklats över tiden. En markant förändring
        av spelstil och strategier, bland professionella såväl som bland
        motionsspelare, noterades i mitten av 1980-talet, då de tidigare
        racketarna med ramar av skiktlimmat trä ersattes av lättare och starkare
        grafitracketar, som också gjordes större. De gav motionsspelarna
        möjlighet till renare träffar och större kraft i slagen, samtidigt som
        de ökade avancerade spelares resurser att slå hårdare servar och
        effektivare grundslag.
      </p>
    </div>
</body>
